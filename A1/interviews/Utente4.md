**Denise Nanni:** Ok. Ciao Utente 4\. Noi siamo Denise, Juri e Nicolò e ti abbiamo contattato per fare questa intervista. Questa intervista ha come tema persone all'estero, persone che svolgono un periodo di mobilità all'estero. Il nostro obiettivo è quello di sviluppare un progetto per il corso di HCI per la nostra università. Per sviluppare questo progetto noi dobbiamo parlare con delle persone, capire il loro punto di vista, le loro esperienze e i loro bisogni riguardo alla tematica che ci siamo proposti. Il nostro obiettivo sarebbe quello di andare a capire quali sono i bisogni veri delle persone e sviluppare poi, con diverse fasi, una possibile soluzione, un qualcosa che possa risolvere questi bisogni. Quindi, durante questa intervista io ti farò delle domande e tu puoi rispondere il più onestamente possibile, quanto lungo o quanto corto vuoi e soprattutto puoi decidere di non rispondere ad alcune domande se non ti senti di rispondere. Sono domande molto base, quindi dovrebbero essere piuttosto normali, però è la tua facoltà quella di effettivamente non rispondere. Noi stiamo registrando la chiamata; di questa chiamata manterremo soltanto l'audio che verrà utilizzato entro lo scopo del progetto da noi per revisionare le tue risposte, per fare delle analisi più approfondite, e verrà cancellato quando questo progetto sarà finito. E comunque ti abbiamo mandato il modulo, immagino che tu abbia letto e compreso quello che hai ricevuto, ok? Quindi acconsenti all'utilizzo dei tuoi dati. 

**Utente 4:** Sì.

**Denise Nanni:** Ok, possiamo iniziare. Allora, la prima domanda è: raccontami della tua esperienza di mobilità più recente, dove sei andato e per quanto tempo?

**Utente 4:** Ok. Mobilità qualsiasi, cioè a che livello? A livello tipo lavorativo o...

**Denise Nanni:** Sì, anche a livello lavorativo... qualsiasi è uguale.

**Utente 4:** La mia esperienza di mobilità più recente è stata, diciamo, comunque abbastanza tempo fa. Parliamo all'incirca del 2018, quindi me la ricordo abbastanza bene perché comunque è stata la prima e l'unica. Sono stato per un periodo circa di due settimane a New York. È stato, diciamo, un periodo di mobilità che non è neanche strettamente inerente al mio campo di competenza, ma era più incentrato su una facoltà più simile a scienze diplomatiche, quindi ad aree più umanistiche. Comunque è stata un'esperienza abbastanza importante, direi, dal punto di vista soprattutto del darmi un'ottica di come si affrontano certe tematiche, certi lavori all'estero, soprattutto in un ambiente come l'America che è particolarmente lontano dalla nostra visione occidentale delle cose. Penso comunque che due settimane siano un periodo di tempo abbastanza breve, quindi non è sicuramente un progetto di mobilità che ti dà la possibilità di andare poi a carpire anche una certa parte culturale e quindi ricevere un'influenza dalla nazione in cui vai e dalle persone che conosci vera e propria, ma è un progetto di mobilità che è molto più incentrato sullo svolgimento dell'attività stessa piuttosto che poi sulla vita in generale. Ad ogni modo, essendo New York una città particolarmente viva e vivace, ha sicuramente avuto un grande impatto sulla mia persona, soprattutto a livello di comunicazioni interpersonali; cioè essere messo in un ambiente con così tante persone, con così tanti background molto diversi dal mio... soprattutto magari tra di loro simili, perché comunque molte persone che erano lì sono abituate più spesso a fare questi tipi di progetti. Per me era un unicum. Mi ha dovuto far cambiare registro, mi ha messo in un ambiente fuori dalla mia comfort zone che sicuramente può aiutare, penso, soprattutto una persona giovane com'ero io allora.

**Denise Nanni:** Ok. Quindi immagino che tu, durante il tuo periodo, hai detto che sei stato più incentrato sull'attività stessa, ma hai esplorato la città?

**Utente 4:** Sì, assolutamente. Essendo stato a New York, che è lontana, ne ho approfittato anche per esplorare la città.

**Denise Nanni:** Ehm, quando esploravi la città, insomma, zone nuove, eri solo o con qualcuno e come hai deciso dove andare?

**Utente 4:** Allora, ero sempre in gruppi di numero variabile, nel senso che comunque c'erano sia delle attività che erano state organizzate effettivamente, quindi come per esempio banalmente visite ai musei che erano di interesse comune per tutte le persone che facevano esperienze simili alla mia. Ehm, però c'erano anche momenti proprio di tempo libero in cui ci è stata data la possibilità di muoverci in libertà all'interno di New York. Qui diciamo mi sono, invece piuttosto che incentrarmi sulla parte culturale che era già ampiamente approfondita, mi sono mosso in gruppi più ristretti di persone, magari con pochi amici, quelli con cui ero più affine nel gruppo, e siamo anche andati a cercare svUtente 4, semplicemente attività molto più leggere e semplicemente anche a respirare un po' l'aria di una città molto diversa dagli standard di casa mia.

**Denise Nanni:** Ehm, in generale, quali sono i tuoi interessi principali per quanto riguarda gli eventi sociali?

**Utente 4:** Ok. Allora, diciamo che i miei interessi principali sicuramente sono cambiati da allora. Adesso al presente direi che sicuramente se devo svagarmi è la sera, quindi qualsiasi cosa che vada dall'happy hour, all'aperitivo, fino anche alla discoteca sicuramente può essere un mio interesse dal punto di vista dello svUtente 4\. Anche qualcosa di più leggero come una cena tra amici può diventare un ottimo modo di passare il mio tempo libero. Invece, andando su qualcosa di più sofisticato, direi che comunque le uscite fuori porta nei fine settimana sono sempre apprezzate.

**Denise Nanni:** Ok. Hai delle preferenze sulle persone con cui fare queste attività particolari? Nel senso, il tuo gruppo è sempre il tuo gruppo di amici, varia...?

**Utente 4:** Ecco. Allora, direi che per qualcosa di più intimo, come una gita fuori porta o una cena a casa, sicuramente prediligo il mio gruppo di amici un po' più stretto. Eh, invece attività molto più alla leggera, molto anche più meno circoscritte in un luogo stretto, come possono essere eventi sociali più aperti anche a grandi gruppi di persone, come appunto incontrarsi al bar o anche andare in piazza, fare un giro per la città... Questo assolutamente va benissimo anche con persone che conosco poco per approfondire la conoscenza, approfondire i miei rapporti con loro.

**Denise Nanni:** Raccontami dell'ultima volta in cui hai scelto un posto basandoti sul consiglio di un local.

**Utente 4:** Ok. Allora, l'ultima volta che ho scelto un posto... penso sia stato quando sono stato a Parigi. Il consiglio era quello di andare a uno specifico posto per pranzare, quindi diciamo un ristorante abbastanza rustico. Effettivamente penso che il consiglio del Local fosse giusto, ma si è notato che è diverso dai miei canoni, non rispetta molto i miei canoni e quindi qui penso sia venuta fuori un po' la differenza culturale che c'è tra qual è la mia opinione di un luogo culinario soddisfacente, e quella di una persona che abita a Parigi, che è una realtà molto diversa dalla mia penso dal punto di vista del gusto e anche del servizio proprio al tavolo. Peggio, cioè leggermente peggio di come mi era stato venduto, direi.

**Denise Nanni:** Ok, quindi rispetto alle aspettative come peggio. Ok. Quando cerchi un posto autentico di un luogo, che metodi usi?

**Utente 4:** Allora, sicuramente guardo le recensioni, questo non si può negare. Spesso per qualche strana mia idea, forse tendo a guardare l'opinione degli italiani, soprattutto se si tratta di un luogo per mangiare, perché penso che siano abituati a standard migliori se sono all'estero. Se invece sono in Italia, e sono soprattutto vicino a casa, cerco dei feedback reali di persone che conosco e magari anche qualcuno che conosco e che ritengo abbia buon gusto in generale. Però penso che la cosa più importante che faccio è cercare la persona giusta per chiedere un feedback su un determinato luogo. Cioè, se devo chiedere a qualcuno come andare in un locale, sceglierei una persona che è abituata ad uscire spesso e io penso che sappia bene divertirsi in serata, insomma, sia una persona con cui ho dei bei ricordi in questi tipi di occasione.

**Denise Nanni:** Hai parlato di recensioni, quindi quali piattaforme ovvio, usi?

**Utente 4:** Ecco. Allora, per ristoranti, sempre Trip Advisor è la cosa a cui mi affido di più. Per invece luoghi extra, tipo, non so, come potrebbe essere un cinema, anche semplicemente magari andando sulla pagina Instagram, sui social, quindi consultando i social del luogo in questione, posso farmi un'idea migliore tendenzialmente. Leggo i commenti.

**Denise Nanni:** Ok, d'accordo. Descrivimi come ti senti quando entri in un gruppo di persone che non conosci.

**Utente 4:** Ecco. Beh, la prima cosa che cerco di fare è capire un po' come allinearmi comunque al gruppo di persone dal punto di vista, diciamo, soprattutto del sarcasmo, penso, perché è molto importante capire qua che tipo di battute riscuotano successo all'interno di un gruppo di persone e dove non si possa anche scherzare. Poi cerco anche di comprendere quanto posso essere espansivo; sono una persona che può anche essere molto espansiva fin da subito, ma credo che potrei risultare quasi logorante se lo fossi al massimo delle mie possibilità. Quindi cerco di contenermi per quanto posso e di capire fino a dove posso esprimermi, però diciamo che i gruppi in cui sto meglio sono i gruppi in cui sono davvero libero di essere me stesso, direi.

**Denise Nanni:** Ok. Hai in programma delle mobilità?

**Utente 4:** Sì. Tra circa un mese, qualche giorno, partirò per Parigi, dove starò per 3 mesi per un progetto di mobilità, un progetto di ricerca, che poi mi porterà a redigere la mia tesi magistrale.

**Denise Nanni:** Ok. Come ti stai organizzando per la partenza?

**Utente 4:** Allora, per quanto riguarda proprio la parte di logistica, chiaramente le due cose necessarie sono i biglietti dell'aereo per andare effettivamente a Parigi e un alloggio a Parigi. I biglietti dell'aereo li ho già presi con anticipo per rischiare dei sovrapprezzi. L'alloggio diciamo inizia ad essere adesso il periodo in cui ha senso cercare, perché spesso gli annunci vengono messi un mese per l'altro, comunque molto a ridosso delle date in cui sono interessati poi a ospitare un nuovo coinquilino e quindi è proprio ora che è il momento di guardare per l'alloggio. Il resto dell'organizzazione invece è più blanda, semplicemente anche dal punto di vista del leggere un po' di documentazione, cercare di informarsi meglio su quello che invece sarà il tema della mia ricerca.

**Denise Nanni:** Ok. Quali sono le tue preoccupazioni principali rispetto alla vita sociale che avrai all'estero?

**Utente 4:** Eh beh, penso che la preoccupazione principale sia non avere buoni modi di conoscere le persone. Nonostante Parigi sia una città molto grande, non è detto che io trovi effettivamente modi efficaci che mi permettano di fare tante conoscenze e poi di trovare magari qualcuno a cui rimango più legato, rimango più affezionato. È chiaro però che esistono tantissimi metodi come gruppi, social. Penso che però questi metodi vadano utilizzati cautamente perché purtroppo non sono sempre così efficaci per conoscere persone incredibilmente simpatiche. Spesso possono essere un po' uno specchietto per le allodole, fare un'uscita un po' a caso e non sentirsi mai più. E quindi vorrei invece trovare dei modi che mi permettono di fare delle conoscenze un po' più vere e sincere, ecco, un po' più tangibili.

**Denise Nanni:** Ok. Quanto ti ritiene interessato a scoprire dei posti autentici, meno turistici?

**Utente 4:** Da 0 a 10... Cioè, secondo me conoscere i posti autentici e sapersi muovere all'interno di una città è letteralmente il segno che ci si sta vivendo e non la si sta visitando. E per un periodo prolungato come 3 mesi, fare il turista per 3 mesi non avrebbe assolutamente senso. Credo non piacerebbe a nessuno. Quindi per me è importantissimo trovare dei posti anche semplicemente sbagliando e provandoli che poi a un certo punto io possa dire "Wow, questo posto è buonissimo, te lo consiglierei un sacco" e solo io potrei dirtelo avendo maturato l'esperienza di chi ha potuto stare tanto tempo effettivamente in un luogo, in questo caso Parigi, ma penso che questo discorso si applichi in qualsiasi città all'estero.

**Denise Nanni:** Ti è mai capitato che qualcuno ti chiedesse suggerimenti su posti da visitare, cose da provare?

**Utente 4:** Sì, sono assolutamente popolare tra i miei amici, soprattutto per i ristoranti, perché sono noto per il mio gusto fine e quindi penso di poter dare degli ottimi consigli in fatto ai ristoranti. Inoltre ne ho girati tanti nella mia zona. Mi piace molto trovare nuovi posti in cui è buono mangiare e consigliarli ai miei amici e penso che questo loro lo sappiano e che me lo chiedano effettivamente per questo.

**Denise Nanni:** Ok. E quindi, cioè, definiresti questo tipo di posti il tuo interesse principale nell'ambito dello scoprire di più una città?

**Utente 4:** Sì, penso che il cibo sia una delle parti che mi piace di più scoprire di una cultura e di una città diversa, quindi i ristoranti sicuramente sono il mio interesse principale, però anche per esempio i bar penso che siano dei luoghi che spesso rimangono molto nel cuore, sono emotivamente forti perché ci si passano dei momenti belli o anche dei momenti di quotidianità che quindi sono in grado di rievocare emozioni importanti nelle persone. Perché ci si affeziona banalmente e quindi penso che anche i bar, per esempio, siano un bel luogo da esplorare. Trovare il bar perfetto sarebbe carino.

**Denise Nanni:** Ok. Mi sapresti raccontare l'ultima volta che hai rinunciato in uscita per via del costo?

**Utente 4:** Eh sì, direi che sicuramente c'è stato un Capodanno, non saprei dire bene quale recente, ma forse tipo due o tre anni fa, in cui il costo era semplicemente troppo alto, secondo me, per giustificare una semplice festa, come può avvenire in un qualsiasi giorno dell'anno, e il costo era alto semplicemente perché era Capodanno e quindi la richiesta di fare una festa a Capodanno è altissima. Però penso che non neanche tutti i soldi del mondo potrebbero darmi un'esperienza vera e sincera come quella di divertirmi con i miei amici e sinceramente pagare così tanto per divertirmi mi sembrava eccessivo. Ho semplicemente preferito cambiare piani e andare da un'altra parte, nonostante una parte dei miei amici stesse effettivamente andando a quella festa. Per me non valeva quei soldi, li avrei benissimo potuti spendere in altro, magari in maniera anche più proficua.

**Denise Nanni:** Ok. Che cos'è che ti lega di più ai tuoi amici? Interessi comuni?

**Utente 4:** Ehm, direi che comunque siamo abbastanza eterogenei come gruppo di persone, quindi sì, abbiamo qualche interesse in comune, ma penso che ognuno sia in grado di coltivare la sua vita in maniera molto distaccata da quella degli altri. Non capita spesso, per esempio, che ci sentiamo e siamo molto, diciamo, quasi esagerando, morbosi rispetto alla vita degli altri, gli interessi degli altri. Questo non succede perché ognuno ha molto trovato una sua strada che è un po' diversa da quella degli altri, ma credo che quello che ci unisce davvero in questo grande crogiuolo di persone, di interessi, è che riusciamo proprio a capirci a livello, cioè siamo in sintonia dal punto di vista credo del sarcasmo, del divertimento. Cioè ci divertiamo tutti allo stesso modo e quindi per noi una sera è, cioè automaticamente il piano è già pensato perché per noi il modo in cui possiamo passare una serata, in cui possiamo divertirci è davvero lo stesso e funziona anche al di là dei mezzi, cioè funziona per le persone, non funziona per la circostanza, non funziona per il luogo, quello che facciamo... funziona perché siamo noi e quindi potremo anche essere in un'isola sperduta e ci divertiremo.

**Denise Nanni:** Ok, quindi diciamo quale importanza dai al condividere degli interessi tu personalmente?

**Utente 4:** Penso che sia importante, nel senso che comunque non si può andare avanti senza parlare di niente e che a un certo punto durante un ritrovo con gli amici sia importante anche avere degli argomenti di cui discutere perché è da lì che nascono forse i momenti anche migliori. Quindi credo che una buona base comunque di interessi comuni ci debba essere, ma non direi che deve per forza definire un intero gruppo. Non amo personalmente i gruppi in cui si condivide per esempio tutti la stessa identica cosa come che ne so potrebbe essere una squadra di calcio. Penso che siano dei gruppi bellissimi, però non penso che se andiamo davvero a vedere gli amici della vita, gli amici di sempre che hanno le persone, non penso che nessuno direbbe la squadra di calcio con cui gioco, penso che sarebbero pochissimi. Penso che siano delle belle amicizie, ma quando sono troppo radicate su un interesse non riescono poi a evolvere e a diramarsi da nessuna altra parte, invece quando c'è un punto di incontro che però non definisce le conversazioni e non definisce il gruppo a priori, penso che sia il momento in cui un'amicizia e un gruppo di amicizia può davvero sbocciare.

**Denise Nanni:** Ok. Tornando un attimo alla tua esperienza a New York, hai conosciuto delle persone lì?

**Utente 4:** Sì, sì, ho conosciuto molte persone. Diciamo che alcune già le conoscevo, quindi ero stato facilitato nell'aprirmi verso gli altri perché si è trattato più di un espandere un gruppo piuttosto che di crearne uno nuovo, potremmo dire. Eh, però ho conosciuto tante persone e anche, come dicevo, con una visione del mondo molto diversa dalla mia e lo menziono perché lo ritengo importante: un'estrazione sociale molto diversa dalla mia, sinceramente. Quindi anche persone che inevitabilmente danno, per esempio, un valore ai soldi molto diverso da quello che riesco a dare io. E quindi questo sicuramente mi ha fatto capire di più sul mondo in cui vivo.

**Denise Nanni:** E queste persone qui sono persone del posto o altri stranieri?

**Utente 4:** Del posto soprattutto o comunque che venivano da lì vicino, quindi dai dintorni, diciamo sempre dello stato di New York. E poi invece anche una parte comunque cospicua altri italiani, perché comunque ero abbastanza giovane, quindi penso che sarebbe stato più difficile per me rispetto ad ora aprirmi così tanto con solo persone straniere che non parlano la mia lingua madre. Ero comunque competente in inglese, ma penso che adesso sarei abbastanza più in scioltezza se dovessi anche interfacciarmi proprio a livello informale con le persone. Ecco, lì magari sarebbe stato più complicato. Quindi, comunque, sono finito per andare un po' nel cuscinetto comodo del socializzare con gli italiani perché è più semplice.

**Denise Nanni:** Ok, quindi ritieni che il socializzare con italiani sia un po' una... diciamo un prendere la strada facile.

**Utente 4:** Penso che si potrebbe dire così. Penso che socializzare con gli italiani sia un po' un modo per allontanare la nostalgia di casa. Eh, però penso che sia anche naturale una propensione verso socializzare con altri italiani, perché penso che siano molto più affini a noi, appunto, proprio anche nelle esperienze, nel modo di pensare e che quindi sia comprensibile che molte persone a un certo punto tendano a socializzare con altri italiani. Però credo che di base uno sforzo magari verso qualcuno che è più lontano dalle nostre idee possa essere poi producente nel momento in cui ci aiuta anche a coltivare nuove idee.

**Denise Nanni:** Le persone che hai conosciuto in quel periodo erano principalmente delle persone con cui, diciamo, sei stato obbligato in qualche modo a ad interfacciarti, ad esempio all'interno del tuo progetto, o erano persone anche più casuali?

**Utente 4:** Allora, sicuramente il mio progetto, proprio per la sua natura di diciamo scienze diplomatiche obbligava a interfacciarsi, cioè obbligava al confronto come succederebbe proprio in un ambiente di quel tipo, diciamo stile organizzazioni unite, quindi non si poteva fuggire il dialogo, ecco, quindi sicuramente permetteva di parlare con gli altri e ti dava anche in realtà un gancio per poi approfondire insomma un rapporto con le altre persone. Però penso che comunque ci volesse un minimo di buona volontà, ecco, per andare oltre la semplice collaborazione e arrivare un po' anche a un rapporto più vicino all'amicizia, ecco.

**Denise Nanni:** Ok, ok. Avete delle altre domande da fare?

**Nicolò:** Eh, no.

**Denise Nanni:** Ah, ok. L'ultima domanda me la sono persa, perdonami. Eh, cosa ti fa capire che un locale o un evento è frequentato prevalentemente da gente del posto?

**Utente 4:** Ehm, allora penso che sia una risposta forse un po' strana, ma penso che sia l'aspetto. Cioè penso che quando un locale cerca di attirare turisti o comunque persone che sono facilmente attirabili, cerchi di avere un'estetica in qualche modo cliché, un po' stereotipata in un senso suo o nell'altro. Cioè non direttamente magari nella città, però che ne so, un ristorante di specialità asiatiche che ha, che ne so, le statuine del gattino, cose del genere, insomma cliché proprio da film o comunque di estetica e culturali che sono visti e rivisti. Quelli penso che siano la prima cosa che noto che mi fa pensare che un luogo non sia effettivamente autentico o comunque gestito e frequentato da locals, perché se io avessi un'attività non la renderei una sorta di facciata tipo arlecchinata, ecco, cercherei comunque di darle un senso, un'estetica che rispecchia più me piuttosto che un'idea o un concetto stereotipato.

**Nicolò:** Bravi tutti. Fine.

**Utente 4:** Grazie a voi.

