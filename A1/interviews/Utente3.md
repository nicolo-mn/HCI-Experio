**Denise Nanni:** Ok, allora iniziamo con la prima domanda: raccontami la tua esperienza di mobilità più recente, dove sei andato e per quanto tempo.

**Utente 3:** Allora, l'esperienza di mobilità più recente è quella che sto ancora vivendo: è un Erasmus a Parigi, da settembre fino a fine febbraio. Quindi questa è la mia esperienza attuale.

**Denise Nanni:** Pensa all'ultima volta che hai esplorato la città, una nuova zona o la città in generale: eri solo o con qualcuno e come hai deciso dove andare?

**Utente 3:** L'ultima volta ero da solo. Ho deciso dove andare perché avevo una prenotazione per un'apertura di un museo, quindi ho bazzicato quelle zone. In base a quello che poteva offrire la città come musei, ho visitato quella zona.

**Denise Nanni:** Di che museo si tratta e come lo hai scoperto?

**Utente 3:** Certo. Erano praticamente le torri di Notre-Dame, di cui hanno permesso la riapertura il mese scorso, e avevo la prenotazione per oggi pomeriggio. Come l'ho scoperto? In realtà me l'hanno detto altre persone che ho conosciuto qui durante il periodo di mobilità, perché io ovviamente non sapevo che avesse riaperto.

**Denise Nanni:** Sapresti indicarmi come hai conosciuto queste persone e se sono del luogo o altri stranieri come te?

**Utente 3:** Sono altri stranieri come me, che provengono dalla mia stessa nazione. Alcuni li ho conosciuti in università, mentre altri in una delle varie serate organizzate specificamente per conoscere nuove persone e studenti all'estero.

**Denise Nanni:** Quindi, quali sarebbero in generale i tuoi interessi riguardo agli eventi sociali?

**Utente 3:** In generale tutto ciò che, a livello di eventi sociali, si confà alla conoscenza di nuove persone. Può essere semplicemente un'uscita al bar, una serata giochi, un evento specifico o anche andare a ballare. Sono aperto a qualsiasi evento di socialità.

**Denise Nanni:** Perfetto. Descrivimi come ti senti quando entri in un gruppo di persone che non conosci.

**Utente 3:** Ovviamente a disagio. Chi cavolo le conosce le persone? Che volete? No, scherzo. Inizialmente no, non voglio conoscere nessuno e "odio tutti" (voglio questo virgolettato nel lavoro: "Odio tutti"). In realtà, nel momento in cui inizio a parlare sono abbastanza socievole e alla mano, riesco ad integrarmi abbastanza facilmente. Il problema vero è l'input, il primo passo, approcciare e dire "Ciao, come stai?". Quella parte è brutta, poi quando si inizia a parlare dei vari interessi la conversazione scorre. La difficoltà è proprio all'inizio.

**Denise Nanni:** Pensi che questa difficoltà ti abbia effettivamente impedito di conoscere più persone all'estero oppure no?

**Utente 3:** Sì, sicuramente.

**Denise Nanni:** Raccontami dell'ultima volta che hai scelto un posto basandoti sul consiglio di un local e com'è andata rispetto alle aspettative.

**Utente 3:** È andata abbastanza bene. Era praticamente un bar dove non si trovava gente Erasmus o musica commerciale, ma era un luogo proprio "da francesi", molto carino e particolare. Non c'ero mai stato, anche se avevo bazzicato in quella zona. Faceva molto caldo, ma era bello.

**Denise Nanni:** E sei andato con la persona che ti ha dato il suggerimento o da solo?

**Utente 3:** No, con altri, perché questa persona era indisponibile.

**Denise Nanni:** Quando cerchi un posto autentico del luogo, come questo, che metodo usi?

**Utente 3:** O chiedo ai local oppure consulto le varie pagine Instagram come Parismus, Secret Paris, però sempre dopo TikTok.

**Denise Nanni:** Quindi TikTok ha un peso importante sul modo in cui vivi la città in questo momento?

**Utente 3:** Sì, è il metodo più veloce per scoprire dei posti. È oggettivamente rapido: cerchi "Parigi Bar" o "Parigi eventi" ed esce la roba. È più facile di Google e di ChatGPT.

**Denise Nanni:** Ti è mai capitato di frequentare un luogo o partecipare a un evento non di tuo diretto interesse, ma perché hai ricevuto feedback positivi, magari da locals? E se sì, com'è andata?

**Utente 3:** In realtà questa cosa specifica non mi è mai capitata. Però è successo che andassi in luoghi in cui non volevo necessariamente andare, fuori dalla mia comfort zone, per provare a mettermi in situazioni diverse. Non è proprio la stessa cosa, ma si avvicina al concetto.

**Denise Nanni:** Che tipo di situazioni erano?

**Utente 3:** Era in una discoteca dove non ero mai stato e ho provato ad andarci da solo. Era proprio un'esperienza fuori dalla comfort zone per vedere come andava.

**Denise Nanni:** Interessante. Raccontami le tue ultime tre uscite: dove sei stato e con chi.

**Utente 3:** L'ultima è quella di oggi pomeriggio: sono andato da solo a Notre-Dame, ho fatto una visita, poi un giro nel quinto arrondissement dove ho preso un tè gigante e una meringa. Poi ho fatto una passeggiata all'Hôtel de Ville e sono tornato a casa. Una cosa tranquilla di un paio d'ore. La penultima l'ho fatta con una ragazza italiana: siamo andati in un bar a parlare e a fare alcuni acquisti semplici per turisti. La terza volta... non me la ricordo, non ho una grande memoria, mi dispiace.

**Denise Nanni:** Mi sapresti dire i lati positivi del tuo periodo all'estero?

**Utente 3:** Sicuramente il mettersi alla prova in un nuovo contesto, visto che per me è il primo periodo di mobilità. Vedere questo mondo nuovo, fare tutto da solo, dimostrare di essere in grado. Poi stare da soli, che è molto bello, e scoprire e vivere davvero una nuova città, non solo da turista.

**Denise Nanni:** E tre lati negativi?

**Utente 3:** Credo gli esami in francese: non si capisce un c\*\*\*\* di come funzionino, sono incomprensibili e inutili. Poi i francesi sono scemi. Tra l'altro mi fa ridere che avete lo sfondo blu, bianco e rosso. Comunque, un altro lato negativo è che ogni tanto senti la solitudine. Io abito in uno studio da solo e non sempre si riesce a trovare persone con cui uscire o che ti tirano su quando sei giù. E poi il fatto di non parlare la lingua al 100% non aiuta.

**Denise Nanni:** Mi sapresti descrivere la tua settimana tipo?

**Utente 3:** È una settimana molto noiosa. Quando ci sono i corsi, vado all'università la mattina o il pomeriggio. Il resto del tempo è dedicato alle faccende di casa, spesa, lavatrici. Solitamente la sera ogni tanto si esce, ma non tutti i giorni. Quando non ci sono lezioni, sfrutto il tempo per visitare la città o fare una passeggiata, anche senza una meta specifica. Parigi è bella da visitare anche a caso.

**Denise Nanni:** Come descriveresti la tua vita sociale qui a Parigi?

**Utente 3:** Si può migliorare, però non è assente.

**Denise Nanni:** Quali sono tre lati positivi della tua vita sociale a Parigi?

**Utente 3:** Il fatto di conoscere nuove persone, scoprire nuovi posti con loro, passare serate e pomeriggi piacevoli. In compagnia le cose sono ancora più belle e il tempo passa più velocemente.

**Denise Nanni:** E invece tre lati negativi della socialità parigina?

**Utente 3:** Che non sempre c'è voglia di incontrare persone e che in realtà i francesi sono un po' antipatici, non sono le persone più simpatiche del mondo.

**Denise Nanni:** Parlami delle persone che hai conosciuto, come sono avvenuti i primi contatti.

**Utente 3:** La prima persona è stata una ragazza italiana: ci seguivamo già su Instagram tramite una pagina per chi andava a Parigi. Quando è arrivata ci siamo incontrati ed è nata un'amicizia. Altre le ho conosciute all'open day dell'università, mentre ci davano gratis i *pain au chocolat*, e altre ancora agli eventi sociali Erasmus.

**Denise Nanni:** Quindi principalmente stranieri, non gente del luogo?

**Utente 3:** Gente del luogo solo alcuni universitari, ma esterni all'università no, non mi è capitato.

**Denise Nanni:** Ti è mai capitato di rinunciare a un'uscita per via del costo?

**Utente 3:** *I am rich*. No, scherzo. Non mi sono mai negato un'uscita per il prezzo, però c'è una gestione del budget che deve essere attenta. Ad esempio, non ho fatto qualche viaggetto organizzato per via del costo, dato che l'affitto è alto. Ma le uscite, se ti organizzi bene, non sono troppo care.

**Denise Nanni:** Parlami di una serata in cui avresti voluto uscire, ma alla fine sei rimasto a casa. Qual è stato il motivo?

**Utente 3:** Il motivo può dipendere da vari fattori. A volte non c'erano i miei amici più stretti disponibili. Altre volte avevo lezione presto la mattina dopo e dovevo essere presente, oppure ero semplicemente troppo stanco dopo il corso di francese che finisce alle 20:30.

**Denise Nanni:** Qual è il tragitto massimo che hai fatto per partecipare a un evento?

**Utente 3:** Credo 40 minuti, quando abitavo nella vecchia casa e dovevo andare verso l'11º o 12º arrondissement. Ne è valsa la pena, dai. Alla fine passi due o tre ore piacevoli. Ho passato serate con tragitti minori dove non si è fatto nulla.

**Denise Nanni:** Spostandoci sulla tua città di origine, Napoli: ti è mai capitato che uno straniero ti chiedesse suggerimenti su luoghi da visitare?

**Utente 3:** Sì. Ho consigliato le zone che secondo me sono le più belle: una passeggiata ai Quartieri Spagnoli, Via Toledo, Mergellina e il lungomare. Se vuoi fare il "fighettino", zona Vomero. In generale tutto il tour di cibo e posti principali da vedere.

**Denise Nanni:** Cosa ti fa capire immediatamente, sia nella tua città che qui a Parigi, che un locale o un evento è frequentato prevalentemente da gente del posto?

**Utente 3:** Dalla lingua e, se è un bar o una discoteca, dalla musica. Solo i francesi parlano francese; negli altri eventi parlano tutti inglese o italiano (perché noi siamo ovunque). E poi la musica francese la ascoltano solo i francesi.

**Denise Nanni:** Come ti sei preparato alla partenza? Qual è stata la tua linea di pensiero?

**Utente 3:** In realtà sono stato abbastanza *chill*. Una volta assicurata la casa, ho fatto il bagaglio (che mia mamma ha rifatto perché l'avevo ottimizzato male) e sono partito.

**Denise Nanni:** Quali sono state le tue preoccupazioni principali prima di partire riguardo alla tua vita sociale?

**Utente 3:** Che avrei avuto difficoltà a conoscere nuove persone e ad integrarmi, principalmente per il fatto di non sapere la lingua e perché, essendo mediamente introverso, il primo passo era complicato.

**Denise Nanni:** Hai percepito come una difficoltà l'approcciare la gente o semplicemente il trovarla?

**Utente 3:** Trovarla no, approcciarla a volte sì. Con i francesi era più difficile, mentre con le altre nazionalità latine (spagnoli, greci, italiani) era molto più semplice. I francesi la prima cosa che fanno è correggerti l'accento... che cattivi.

**Juri Guglielmi / Nicolò:** No, no, a posto. Grazie mille.

**Denise Nanni:** Ok, grazie mille per il tuo aiuto e ci vediamo presto.

**Utente 3:** Grazie mille.

